---
title:  Największa studniówka na Opolszczyźnie
categories: Artukul
nr: 3
picture: studniowka
---
500 osób, tegoroczni maturzyści z opolskiej Dwójki i ich goście bawili się na balu sto dni przed maturą w największej sali, która może pomieścić tak liczne grono, w Centrum Wystawienniczo-Kongresowym w Opolu. 

Sygnałem do rozpoczęcia zabawy był polonez pokazowy w wykonaniu dwóch par z każdej klasy, dyrekcji i wychowawców. Potem do tańca dołączyli pozostali maturzyści. - Tak rozpoczyna się tylko studniówka, to ją odróźnia od innych zabaw i dyskotek, poczuliśmy atmosferę tego jedynego balu - mówi Monika, uczennica klasy IIIB. - Niesamowite przeżycie tańczyć poloneza z moich chłopakiem, z całą klasą i nauczycielami. Naprawdę poczułam, że tworzymy wspólnotę.

Ten jedyny raz w szkole wszyscy wznieśli toast szampanem. I wszyscy bawili się szampańsko do godziny 4 nad ranem, gdy gaszono światła...     
- Byłam na studniówce innej szkole, ale nasza była niesamowita – twierdzi  Wirginia z klasy IIIG. - Bawiłam się do końca. Mieliśmy – można powiedzieć - podwójną zabawę, ponieważ oprócz zespołu był DJ Dee Push. Muzyka klubowa, nowoczesna była pomieszana z disco-polo i pop, więc każdy mógł znaleźć coś dla siebie. Uczniowie nie opuszczali parkietu nawet podczas przerwy na posiłki. - Jestem zaskoczony, że tak duża szkoła zorganiozowała bal na takim poziomie. Poznałem wiele osób, z którymi bawiłem się całą noc. Można u was naprawdę łatwo nawiązwać relacje - dodaje Tomek, chłopak Wirginii. 

Atmosferę studniówkową rozgrzał pokaz taneczny grupy chłopców z różnych klas. Panowie odpowiednio ubrani tańczyli przy krzesłach, popisując się umiejętnościami gimnastycznymi: nie brakowało licznych przewrotów i stania na rękach. Dziewczyny nagrodziły kolegów burzą oklasków.

- Będziemy długo pamiętać naszą wspaniałą, szkoda, że już ostatnią, zabawę. Uwierzyć nie możemy, że właśnie mijają szkolne lata - wyznaje Sebastian z klasy IIID.
<div class="text-center">
<iframe src="https://www.facebook.com/plugins/video.php?href=https%3A%2F%2Fwww.facebook.com%2F654543684753781%2Fvideos%2F655416381333178%2F&show_text=0&width=630" width="1120" height="630" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>
</div>