---
title:  Krytycznie o filmach
categories: Artukul
nr: 3
picture: kryt
---
„Jak ci się podobał?”, „fajny” – tak najczęściej wyglądają „dyskusje” poseansowe. Z inicjatywą artystycznego uwrażliwienia oraz popularyzacji krytyki filmowej wśród młodzieży wychodzi Filmoteka Szkolna, organizując warsztaty „Skrytykuj!”.
Takie spotkanie w opolskiej  Dwójce poprowadzili krytycy filmowi  Anna Bielak i Adam Kruk. Punktem wyjścia do pracy z młodzieżą była projekcja filmu „Punkt wyjścia”, wokół którego toczyła się dyskusja o możliwości interpretacyjne obejrzanego dzieła. Młodzi adepci krytyki, którzy interesują się filmem i podejmują swoje pierwsze kroki na recenzenckiej ścieżce, mieli możliwość skonfrontowania swoich odczuć z odczuciami innych uczestników. 
Uczniowie mogli również porównać własne recenzje z profesjonalistami i usłyszeć cenne rady. 
Warsztaty miały pokazać uczniom jak konstruuje się ciekawą narrację o obejrzanym filmie oraz jak wygląda poetyka recenzenckiego tekstu i życie codzienne krytyka. Najbardziej zajmującym momentem była praca na tekstach młodzieży, która specjalnie na warsztaty przygotowała krytyczne refleksje na temat poruszających ich filmów. - A. Bielak podpowiedziała nam, że mamy zwracać uwagę nie tylko na historię opowiadaną w filmie, ale również na sposób, w jaki została przedstawiona – mówi Dagmara Cioska, laureatka konkursu na recenzję, Jurorka Młodych na 41. Festiwalu Filmowym w Gdyni.
Dwójkowe warsztaty to pokłosie konkursu „Skrytykuj!” w którym Dagmara zajęła pierwsze miejsce. - Do konkursu można zgłaszać nie tylko recenzje pisane, ale również w formie video-bloga, co ja zrobiłam. Zdecydowanie warto spróbować swoich sił w konkursie!