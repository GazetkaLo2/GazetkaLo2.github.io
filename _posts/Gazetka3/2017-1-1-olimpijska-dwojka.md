---
title:  Olimpijska Dwójka 20. w kraju i 1. w województwie
categories: Artukul
nr: 3
picture: o2
---
Nasze Liceum zajęło 37. miejsce w opublikowanym przez miesięcznik Perspektywy ogólnopolskim rankingu liceów ogólnokształcących 2017. Warto dodać, że w porównaniu z wynikami z ubiegłego roku Dwójka awansowała aż o 20 miejsc! Oprócz głównego rankingu, publikowane są także podrankingi: m.in. Ranking Szkół Olimpijskich, gdzie PLO nr II uplasowało się na 20. pozycji, co daje pierwsze  miejsce w województwie. <br><br>
Tak wysoką lokatę szkoła zdobyła dzięki ciężkiej pracy olimpijczyków, m.in. Annie Herud z III D. - Udział w Olimpiadzie Geograficznej daje mi przede wszystkim wiedzę praktyczną. Uwielbiam podróżować, poznawać inne kultury i na pewno moją przyszłość wiążę właśnie z geografią. Zaciskam więc zęby i siadam do nauki, aby osiągać postawione cele i spełniać marzenia – mówi Ania. - Chociaż udało mi się już uzyskać tytuł laureata z Olimpiady Języka Niemieckiego, w tym roku znów planuję spróbować swoich sił, chcę sprawdzić, czy teraz też mi się uda. <br><br>
Dwójka daje możliwość uczestniczenia w wielu olimpiadach, które pozwalają rozwijać pasje i zainteresowania uczniów. Agata Kubec, uczennica klasy 3H jest finalistką Olimpiady Filozoficznej: - od zawsze interesowała mnie historia tej dziedziny, a przez udział w olimpiadzie miałam szansę pogłębić swoją wiedzę, nie tylko poprzez naukę w szkole czy w domu, ale też przez uczęszczanie na dodatkowe zajęcia na Uniwersytecie Opolskim. Udział w Olimpiadzie pozwolił mi zweryfikować moje wiadomości , a także pomógł uodpornić się na stres, co z pewnością przyda się na zbliżającej się maturze czy nawet studiach. Uzyskany tytuł daje mi stuprocentowy wynik z matury z filozofii, a także upoważnia do wstępu na niektóre uczelnie bez konieczności przechodzenia klasycznej rekrutacji.<br><br>
Do osiągnięcia tego wyniku przyczynili się również nauczyciele, którzy koordynują przygotowania oraz zachęcają uczniów do udziału w licznych olimpiadach i konkursach przedmiotowych. <br><br>
Ranking nie odzwierciedla wszystkich możliwości naszych uczniów, ponieważ liczba olimpijczyków dzielona jest przez ogólną liczbę uczniów w danym liceum. W Dwójce jest 745 uczniów, z czego ok. 250 maturzystów, co w porównaniu z mniejszymi szkołami działa na niekorzyść w konstruowaniu Rankingu.<br><br>
